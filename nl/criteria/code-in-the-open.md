---
# SPDX-License-Identifier: CC0-1.0
# SPDX-FileCopyrightText: Standard for Public Code Authors, https://www.standardforpubliccode.org/AUTHORS.html
translation-title: Nederlandse vertaling van de Standaard voor Publieke Code
order: 1
description: Zijn plannen en code publiek toegankelijk?<br>Dit draagt bij aan transparantie, kwaliteit, controleerbaarheid en samenwerking.
---

# Programmeer in het openbaar

Programmeren in het openbaar verbetert transparantie, verhoogt de kwaliteit van de [broncode](../glossary.html#broncode), maakt de broncode makkelijker te controleren en maakt samenwerking mogelijk.

Samen creëert dit meer mogelijkheden voor burgers en bedrijven om te begrijpen hoe software en [beleid](../glossary.html#beleid) hun interacties met een publieke organisatie beïnvloeden.

## Vereisten

- Alle broncode voor alle gebruikte software (tenzij gebruikt voor fraudedetectie) MOET worden gepubliceerd en publiek toegankelijk zijn.

- Alle broncode voor al het gebruikte beleid (tenzij gebruikt voor fraudedetectie) MOET worden gepubliceerd en publiek toegankelijk zijn.

- De codebase MAG GEEN gevoelige informatie bevatten over gebruikers, hun organisatie of derden.

- Alle broncode die momenteel niet in gebruik is (zoals nieuwe versies, voorstellen of oudere versies) ZOU MOETEN worden gepubliceerd.

- Het documenteren van welke broncode of welk beleid ten grondslag ligt aan een specifieke interactie die het [algemeen publiek](../glossary.html#algemeen-publiek) met een organisatie kan hebben, is OPTIONEEL.

## Hoe te testen

- Controleer of de broncode van elke versie die momenteel in gebruik is op internet is gepubliceerd. Deze moet van buiten de oorspronkelijke bijdragende organisatie kunnen worden bekeken, zonder dat er enige vorm van authenticatie of autorisatie nodig is.

- Controleer of de bestanden in de [codebase](../glossary.html#codebase) en bijdragegeschiedenis geen gevoelige informatie bevatten.

- Controleer op de publicatie van broncode die momenteel niet in gebruik is.

## Beleidsmakers in de publieke sector: wat je moet doen

- Ontwikkel beleid in het openbaar.

- Geef prioriteit aan openheid en transparantie van beleid.

## Managers: wat je moet doen

- Ontwikkel een cultuur waarin openheid, leren en feedback centraal staan.

- Werk samen met externe leveranciers en freelancers door in de openheid te werken.

## Ontwikkelaars en ontwerpers: wat je moet doen

- Controleer voor iedere bijdrage of de inhoud geen gevoelige informatie bevat, zoals configuraties, gebruikersnamen of wachtwoorden, *public keys* of andere gegevens die in productiesystemen worden gebruikt.

- Maak een duidelijke scheiding tussen gegevens en broncode om lekken van gevoelige informatie te voorkomen.

## Meer informatie

- [Coding in the open](https://gds.blog.gov.uk/2012/10/12/coding-in-the-open/) door de UK Government Digital Service.

- [When code should be open or closed](https://www.gov.uk/government/publications/open-source-guidance/when-code-should-be-open-or-closed) door de UK Government Digital Service.

- [Security considerations when coding in the open](https://www.gov.uk/government/publications/open-source-guidance/security-considerations-when-coding-in-the-open) door de UK Government Digital Service.

- [Deploying software regularly](https://www.gov.uk/service-manual/technology/deploying-software-regularly) door de UK Government Digital Service.

- [How GDS uses GitHub](https://technology.blog.gov.uk/2014/01/27/how-we-use-github/) door de UK Government Digital Service.
