---
# SPDX-License-Identifier: CC0-1.0
# SPDX-FileCopyrightText: Standard for Public Code Authors, https://www.standardforpubliccode.org/AUTHORS.html
translation-title: Nederlandse vertaling van de Standaard voor Publieke Code
order: 5
description: Vergroot de kans dat gebruikers bijdragen leveren aan de codebase.
---

# Maak bijdragen gemakkelijk

Om betere, betrouwbaardere en functierijke software te ontwikkelen, moeten bijdragers problemen kunnen oplossen, functies kunnen toevoegen en beveiligingsproblemen van de gedeelde [codebase](../glossary.html#codebase) kunnen aanpakken.

Een gedeelde digitale infrastructuur maakt het makkelijker om samen te werken. Hoe minder moeite het kost om bijdragen te leveren die door de codebase worden geaccepteerd, hoe groter de kans dat gebruikers ook bijdragers worden.

## Vereisten

- De codebase MOET een openbare lijst van openstaande vragen hebben die suggesties van iedereen accepteert.

- De documentatie MOET verwijzingen bevatten naar de openbare lijst van openstaande vragen en van wijzigingen, bijvoorbeeld in de `README`.

- De codebase MOET communicatiekanalen hebben voor gebruikers en ontwikkelaars, bijvoorbeeld e-maillijsten.

- Er MOET een manier zijn om beveiligingsproblemen te kunnen rapporteren voor verantwoorde openbaarmaking via een gesloten kanaal.

- De documentatie MOET instructies bevatten voor het melden van potentieel veiligheidsgevoelige problemen.

## Hoe te testen

- Controleer of er een openbare lijst van openstaande vragen is.

- Controleer of de codebase verwijzingen bevat naar de openbare lijst van openstaande vragen en ingediende wijzigingen in de codebase.

- Controleer of het mogelijk is om met andere gebruikers en ontwikkelaars deel te nemen aan een discussie over de software via de kanalen die in de codebase worden beschreven.

- Controleer of er een gesloten kanaal is voor het melden van beveiligingsproblemen.

- Controleer of er instructies zijn voor het priv√© melden van beveiligingsproblemen.

## Beleidsmakers in de publieke sector: wat je moet doen

- Houd een openbare lijst bij van openstaande beleidsvragen, zodat anderen hulp kunnen bieden.

## Managers: wat je moet doen

- Houd een openbare lijst bij van openstaande managementvragen, zodat anderen hulp kunnen bieden.

- Stimuleer je ervaren beleidsmakers, ontwikkelaars en ontwerpers om zo lang mogelijk bij te blijven dragen aan de codebase.

## Ontwikkelaars en ontwerpers: wat je moet doen

- Zorg er net als bij het criterium "[Vereis inspectie van bijdragen](require-review-of-contributions.html)" voor dat je vlot op verzoeken reageert.

- Houd je managers op de hoogte van de tijd en middelen die je nodig hebt om andere bijdragers te ondersteunen.

- Vermeld duidelijk waar mensen vragen kunnen stellen aan beheerders en belanghebbenden, bijvoorbeeld in de `README`.

- Zorg ervoor dat de juiste contactgegevens zijn opgenomen in de metadata, bijvoorbeeld in de `publiccode.yml`.

## Meer informatie

* [Hoe inspireer je uitzonderlijke bijdragen aan je open-sourceproject](https://dev.to/joelhans/how-to-inspire-exceptional-contributions-to-your-open-source-project-1ebf) door Joel Hans.

* [De voordelen van coderen in het openbaar](https://gds.blog.gov.uk/2017/09/04/the-benefits-of-coding-in-the-open/) door de UK Government Digital Service.
