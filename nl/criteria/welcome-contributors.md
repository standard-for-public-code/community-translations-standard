---
# SPDX-License-Identifier: CC0-1.0
# SPDX-FileCopyrightText: 2024 Code for NL
order: 4
---

# Verwelkom bijdragers

De sfeer in een [codebase](/nl/glossary.html#codebase) community zorgt ervoor dat gebruikers de ene codebase wel en de andere niet zullen gebruiken. Door iedereen te verwelkomen als bijdrager kan de community groeien en zichzelf langdurig in stand houden. In een community waarin bijdragers op een duidelijke manier invloed kunnen uitoefenen op de codebase en de doelen en voortgang van de community, is de kans kleiner dat de community zich opsplitst in zich van elkaar af bewegende communities. Nieuwkomers moeten de bestuurs- en besluitvormingsstructuur (*governance*) van de codebase community begrijpen en die vertrouwen.

## Vereisten

- De codebase MOET het voor iedereen mogelijk maken om suggesties voor wijzigingen in de codebase in te dienen.

- De codebase MOET bijdragerichtlijnen bevatten die uitleggen welke soorten bijdragen welkom zijn en hoe bijdragers betrokken kunnen worden, bijvoorbeeld in een CONTRIBUTING-bestand.

- De codebase MOET de governance van de codebase, de bijdragen en de community documenteren, bijvoorbeeld in een GOVERNANCE-bestand.

- In de bijdragerichtlijnen ZOU MOETEN worden vastgelegd wie de kosten voor het beoordelen van bijdragen moet betalen.

- De codebase ZOU de toegezegde betrokkenheid van organisaties bij de ontwikkeling en het onderhoud MOETEN noemen.

- De codebase ZOU een publiek toegankelijke roadmap MOETEN hebben.

- De codebase ZOU statistieken over de codebase-activiteiten MOETEN publiceren.

- Het opnemen van een gedragscode voor bijdragers in de codebase is OPTIONEEL.

## Hoe te testen

- Controleer of het mogelijk is om suggesties voor wijzigingen in de codebase in te dienen.

- Controleer of er bijdragerichtlijnen zijn.

- Controleer of de codebase governance duidelijk is uitgelegd, inclusief hoe invloed kan worden uitgeoefend op de besluitvorming.

- Controleer of in de bijdragerichtlijnen is vastgelegd wie de kosten voor het beoordelen van bijdragen betaalt.

- Controleer de lijst met betrokken organisaties.

- Controleer of er een roadmap is.

- Controleer of er gepubliceerde activiteitsstatistieken zijn.

- Controleer of er een gedragscode is.

## Beleidsmakers in de publieke sector: wat u moet doen

- Voeg aan de codebase een lijst toe met andere bronnen die voor [beleidsdeskundigen](/nl/glossary.html#beleid), non-gouvernementele organisaties en academici nuttig kunnen zijn om uw beleid te begrijpen of te hergebruiken.

- Overweeg om contactgegevens toe te voegen zodat andere beleidsmakers die samenwerking overwegen, u om advies kunnen vragen.

## Managers: wat u moet doen

- Zorg ervoor dat de documentatie van de governance de huidige procedure voor het doorvoeren van wijzigingen in de governance zelf bevat.

- Als er binnen de community consensus bestaat over hoe de organisatie moet veranderen, neem die ideeën dan als ambities in de documentatie op.

- Zorg er indien nodig voor dat u budget hebt gereserveerd voor het beoordelingsproces van de bijdragen zoals overeengekomen door de codebase-community.

- Zorg ervoor dat in de documentatie wordt uitgelegd hoe elke organisatie bij de codebase betrokken is, welke middelen zij hiervoor beschikbaar stellen en voor hoelang.

- Stimuleer uw ervaren beleidsmakers, ontwikkelaars en ontwerpers om zo lang mogelijk deel uit te blijven maken van de community.

## Ontwikkelaars en ontwerpers: wat u moet doen

- Reageer vlot op verzoeken.

- Houd uw managers op de hoogte van de tijd en middelen die u nodig hebt om andere bijdragers te ondersteunen.

- Communiceer duidelijk aan bijdragers wat ze moeten doen om ervoor te zorgen dat hun bijdrage geïntegreerd kan worden.

## Meer informatie

* [Building welcoming communities](https://opensource.guide/building-community/) door Open Source Guides.

* [The Open Source Contributor Funnel](https://mikemcquaid.com/2018/08/14/the-open-source-contributor-funnel-why-people-dont-contribute-to-your-open-source-project/) door Mike McQuaid.

* [Leadership and governance](https://opensource.guide/leadership-and-governance/) voor het laten groeien van [open source](../glossary.md#open-source) communityprojecten, door Open Source Guides.

* [Building online communities](http://hintjens.com/blog:117) door Pieter Hintjens (lang artikel!).
