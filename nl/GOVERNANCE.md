---
# SPDX-License-Identifier: CC0-1.0
# SPDX-FileCopyrightText: Standard for Public Code Authors, https://www.standardforpubliccode.org/AUTHORS.html
translation-title: Nederlandse vertaling van de Standaard voor Publieke Code
---

# Governance

## Governance voor de Nederlandse Vertaling

De Nederlandse Vertaling van de Standaard voor Publieke Code is een community-project.

### Principes

De community rondom de Nederlandse Vertaling van de Standaard voor Publieke Code houdt zich aan de principes van de *upstream* Standard for Public Code.

### Redactie

De community rondom de Nederlandse Vertaling van de Standaard voor Publieke Code heeft een redactie die verantwoordelijk is voor het doorvoeren van verbeteringen. 

#### Samenstelling
Elke actieve bijdrager in de community kan verzoeken om lid te worden van de redactie door dit aan de redactie kenbaar te maken. De redactie zal hierover stemmen.

De huidige redactieleden zijn:

- Johan Groenen (Code for NL)
- Eva van Sloten
- Tom Ootes (Developer Overheid)

#### Verantwoordelijkheden

De redactie zijn actieve bijdragers die dagelijks verantwoordelijk zijn voor:

- Het mergen van pull requests
- Het afhandelen van overtredingen van de gedragscode

Naast de dagelijkse taken heeft de redactie de gezamenlijke verantwoordelijkheid om:

- Technisch richting te geven aan de codebase
- De roadmap en ondersteunende principes van de *upstream* Standard for Public Code in de gaten te houden
- Problemen in de ontwikkeling of conflicten tussen bijdragers op te lossen
- Uitgaves te beheren en plannen
- Toegangsrechten te beheren tot de bronnen van de Standaard voor Publieke Code, zoals bronrepositories, hosting en projectagenda's
- De governance aan te passen indien nodig

### Vergaderingen

De community komt samen in een maandelijkse open call, waarin we de vertaling en het gebruik daarvan in de praktijk bespreken. Iedereen is welkom om deel te nemen aan deze open calls. Je kunt je aanmelden om uitgenodigd te worden via een mail naar <standaardvoorpubliekecode@codefor.nl>.

### Besluitvormingsproces

Talige suggesties worden aangenomen via consensus. We proberen zo dicht mogelijk bij de *upstream* Standard for Public Code te blijven. Inhoudelijke suggesties worden voorgelegd aan de *upstream* Standard for Public Code en via die route aangenomen of afgewezen.

### Gedragscode

De community rondom de Nederlandse Vertaling van de Standaard voor Publieke Code houdt zich aan de Gedragscode van de *upstream* Standard for Public Code.

## Governance voor de *upstream* Standard for Public Code

De *upstream* Standard for Public Code is een community-project.

### Principes
De community rondom de *upstream* Standard for Public Code houdt zich aan de volgende principes:

- **Open** - zo min mogelijk beperkingen voor wie de *upstream* Standard for Public Code aan wil passen aan hun context.
- **Verwelkomend en respectvol** - als gemeenschap willen we het nieuwe gebruikers zo gemakkelijk mogelijk maken om bij te dragen.
- **Transparant en toegankelijk** - wijzigingen aan de *upstream* Standard for Public Code, de governance en alle gerelateerde activiteiten worden in het openbaar uitgevoerd.
- **Ideeën en bijdragen** worden geaccepteerd indien ze in overeenstemming zijn met de projectdoelen, scope en ontwerpprincipes.

### Stuurteam

De community van de *upstream* Standard for Public Code heeft één stuurteam.

#### Samenstelling
Elke actieve bijdrager in de community kan verzoeken om lid te worden van het stuurteam door het stuurteam te vragen. Het stuurteam zal hierover stemmen (zie het stemproces hieronder).

De huidige teamleden zijn:

- Claus Mullie
- Johan Groenen (Tiltshift, Code for NL)
- Rasmus Frey (OS2)
- Josef Andersson (Digg)
- Matti Schneider

Idealiter heeft geen enkele organisatie een meerderheid aan leden in het stuurteam.

#### Verantwoordelijkheden
De stuurteamleden zijn actieve bijdragers die dagelijks verantwoordelijk zijn voor:

- Het mergen van pull requests
- Het afhandelen van overtredingen van de gedragscode

Naast de dagelijkse taken heeft het stuurteam de gezamenlijke verantwoordelijkheid om:

- Technisch richting te geven aan de codebase
- Een roadmap en ondersteunende principes bij te houden
- Problemen in de ontwikkeling of conflicten tussen bijdragers op te lossen
- Uitgaves te beheren en plannen
- Toegangsrechten te beheren tot de bronnen van de *upstream* Standard for Public Code, zoals bronrepositories, hosting en projectagenda's
- De missie, visie, waarden en scope van het project te bewaken
- De governance aan te passen indien nodig
- Beslissingen op codebase-niveau te nemen
- Het merk *Standard for Public Code* te beheren
- Wijzigingen door te voeren op het gebied van licenties en intellectueel eigendom

### Vergaderingen
Het stuurteam vergadert regelmatig. Hun agenda bevat een beoordeling van de roadmap en problemen/zaken die zijn vastgelopen. Het doel van de agenda is niet om alle patches te beoordelen of goed te keuren. (Het beoordelen en goedkeuren van patches wordt gedaan via het proces dat is beschreven in CONTRIBUTING.md.)

### Besluitvormingsproces
Het besluitvormingsproces is standaard gebaseerd op consensus, met stemmingen voor bepaalde zaken.

#### Consensus
Voor deze community betekent 'consensus' dat als je denkt dat een beslissing onomstreden is, je deze gewoon kunt nemen. Elke beslissing die op deze manier wordt genomen, wordt als ondersteund beschouwd zolang niemand bezwaar maakt. Uiteraard moet je bereid zijn om je werk terug te draaien als iemand bezwaar maakt.

Als er onzekerheid is over een beslissing, kan een stuurteamlid de rest van het team informeren dat zij op het punt staan een bepaalde beslissing te nemen. Als geen enkel teamlid binnen 96 uur bezwaar maakt, wordt de beslissing als ondersteund beschouwd. Als er bezwaren zijn en er geen oplossing kan worden gevonden door middel van discussie, kan een teamlid een stemming aanvragen.

#### Stemmen
Elk stuurteamlid heeft 1 stem. Alle stemmen worden openbaar geregistreerd.

Veel van de dagelijkse onderhoudstaken van het project kunnen worden afgehandeld via het consensusbesluitvormingsproces. Maar de volgende punten moeten worden voorgelegd aan een stemming:

- Toevoegen van een teamlid (gewone meerderheid)
- Verwijderen van een teamlid (tweederdemeerderheid)
- Wijziging van de governance-regels (dit document) (tweederdemeerderheid)
- Wijzigingen in licenties en intellectueel eigendom (inclusief nieuwe logo's en woordmerken) (gewone meerderheid)
- Toevoegen, archiveren of verwijderen van sub-projecten (gewone meerderheid)

Bij een gewone meerderheid betekent dit dat minstens de helft van de stuurteamleden voor heeft gestemd, en bij een tweederdemeerderheid tweederde van de stuurteamleden.

### Gedragscode
De Gedragscode van de *upstream* Standard for Public Code wordt uitgelegd in [CODE_OF_CONDUCT](CODE_OF_CONDUCT).

Als een mogelijke overtreding betrekking heeft op een teamlid, zal dat teamlid worden uitgesloten van de stemming over het probleem. Dergelijke problemen moeten worden geëscaleerd direct naar het stuurteam, en het stuurteam kan ervoor kiezen om in te grijpen.
